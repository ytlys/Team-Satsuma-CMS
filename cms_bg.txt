{{друго значение|софтуер|детектора на елементарни частици|CMS (детектор)}}

'''Система за управление на съдържанието''' ({{lang-en|Content Management System — CMS}}) е [[компютърна програма]], която позволява публикуването и редактирането на съдържания, както и поддръжка на главен [[интерфейс]]. Целта е да се улесни изграждането на динамичен [[уебсайт]], с възможност за лесна и бърза промяна на съдържанието му. Тези системи значително улесняват работата в екип и предлагат много възможности за делегирине на различни административни права и роли в процеса на създаване и редактиране на съдържанието.
Системите за управление на съдържанието често се използват в уебсайтове като корпоративни или лични блогове, новинарски портали и електронни магазини. Идеята на този вид технологии е да се избегне или поне намали максимално нуждата от ръчно писане на [[Програмен_код|код]]. Това значително намалява необходимостта от специалисти, които да се занимават с поддръжката на програмния код. Това разделение позволява на ползвателите на системите да се съсредоточат върху създаването и редактирането на самото съдържание, а не върху технологиите, които се използват, за да може то да бъде достъпно за целевата аудитория.
Съществуват различни видове системи, които се различават главно по нивото на функционалност, която предлагат. Някои от тях съдържат в себе си изключително мощен инструментариум за управление на процесите, но в замяна изискват по-задълбочени познания от страна на ползвателите. Такива системи за подходящи за големи организации, които имат достатъчен ресусрс за поддръжката им. Други системи пък залагат на максимално опростен и интуитивен потребителски интерфейс и позволяват дори на хора с минимални компютърни знания и умения да споделят своето съдържание в интернет.

== Основни характеристики ==
Основната функция и използването на системи за управление на съдържанието е да се представи информация в уебсайтове. Има изключително голям избор от такива системи и всяка една от тях е различна сама по себе си. Едни от тях предоставят само необходимите за обикновения потребител функции по лесен и достъпен начин, а други предоставят абсолютна манипулация на данните и с тях може да се прави абсолютно всичко. Повечето системи за управление включват публикуване, форматиране, преглед, индексиране, търсене и извличане на текстове. Системата може да се използва за централно хранилище, съдържащо документи, филми, снимки, телефонни номера, научни данни и др. Тя може да се използва за съхранение, контролиране, преразглеждане, семантично обогатяване и публикуване на документацията.

=== Уеб система за управление на съдържанието ===
Уеб системата за управление на съдържанията е пакет или самостоятелно приложение за създаване, управление, съхраняване и използване на съдържанията в [[уеб]] страниците. Уеб съдържанието включва текст и вградени графики, снимки, видео, аудио файлове, както и програмен код. Уеб системата може да събира и индексира съдържания, избира и сглобява съдържания по време на работа или да доставя съдържания за определени потребители по определен начин, като например друг език. Този вид системи обикновено позволяват на клиента да контролира [[HTML]]-базирани съдържания, файлове документи и [[уеб хостинг]] планове, въз основа на системата и дълбочината на нишата, която тя обслужва.

=== Компонентна система за управление на съдържанието ===
Компонентната система за управление на съдържанието е специализирана в създаването на документи от съставни части. Като например [[CCMS]], която използва [[DITA XML]] позволява на потребителите да сглобяват индивидуални теми в една карта (документ). Тези компоненти могат да се преизползват с друг документ или с друго множество такива. Това гарантира, че съдържанието е наблюдавано и в целия набор документация. Все пак този вид система не е подходяща за големи организации, защото те имат възможност да си поръчат система, отговаряща на техните изисквания.

=== Корпоративна система за управление на съдържанието ===
Корпоративната система за управление на съдържанието организира документи, контакти и записи, свързани с процесите на търговската организация. Тази система структурира корпоративната информация по начин, който е най-подходящ за организацията, като предоставя лесна достъпност до нея от служителите и клиентите и осигурява максимална сигурност на информацията.

== Вижте също ==
* [[WordPress]]
* [[Joomla!]]
* [[Drupal]]
* [[MediaWiki]]
* [[Списък на системи за управление на съдържанието]]

== Външни препратки ==
* {{cite book|title=Professional Content Management Systems: Handling Digital Media Assets|author=Dr. Andreas Mauthe|coauthors=Dr. Peter Thomas|url=http://books.google.com/books?id=9RgicHXGNcYC&printsec=frontcover&dq=content+management+system&hl=en&ei=9HfaTrPEHcObiAKT5bDYCQ&sa=X&oi=book_result&ct=result&resnum=4&ved=0CFkQ6AEwAw#v=onepage&q=content%20management%20system&f=false|isbn=978-0-470-85542-3|publisher=[[John Wiley & Sons]]|year=2004}}
* Managing Enterprise Content: A Unified Content Strategy. Ann Rockley, Pamela Kostur, Steve Manning. New Riders, 2003.
* The content management handbook. Martin White. Facet Publishing, 2005.
* Content Management Bible, Bob Boiko. John Wiley & Sons, 2005.
* Moving Media Storage Technologies: Applications & Workflows for Video and Media Server Platforms. Francis US, 2011. Page 381
* Web Content Management Systems (Wcms): High-Impact Strategies — What You Need to Know: Definitions, Adoptions, Impact, Benefits, Maturity, Vendors. Kevin Roebuck. Emereo Pty Limited, 2011.

{{Превод от|en|Content management system|571470966}}
[[Категория:Разработка на уеб приложения]]
