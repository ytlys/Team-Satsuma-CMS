{{друго значение|софтуер|детектора на елементарни частици|CMS (детектор)}}

'''Система за управление на съдържанието''' ({{lang-en|Content Management System — CMS}}) е [[компютърна програма]], която позволява публикуването и редактирането на съдържания, както и поддръжка на главен [[интерфейс]]. Целта е да се улесни изграждането на динамичен [[уебсайт]], с възможност за лесна и бърза промяна на съдържанието му, когато има необходимост. Такива системи за управление на съдържанието осигуряват процедури за управление на работния процес в среда на сътрудничество. Тези процедури могат да се изпълняват, както ръчно, така и автоматично. Този вид системи са достъпни за потребителите от 1990 г.

Системите за управление на съдържанието често се използват за уебсайтове съдържащи: блогове, новинарски сайтове и електронни магазини. Много корпоративни и маркетингови сайтове използват този вид система. Идеята на този вид технологии е да се избегне или поне намали нуждата от ръчно писане на [[Програмен_код|код]]. Това намалява необходимостта от специалисти, който се занимават с попълването на информация в уебсайтовете.

Съществуват различни видове системи, които се различават главно по това, каква функционалност предлагат. Едни от тях предлагат възможност да се прави абсолютно всички със съдържанията, за сметка на трудната работа и поддръжка, което ги прави неблагоприятни за обикновените потребители, но особено полезни за тези с по-големи познания. Други системи са такива, които са изключително лесни и интуитивни за обикновените потребители. Те съдържат само най-необходимото за поддръжката на дадената страница.

== Основни характеристики ==
Основната функция и използването на системи за управление на съдържанието е да се представи информация в уебсайтове. Има изключително голям избор от такива системи и всяка една от тях е различна сама по себе си. Едни от тях предоставят само необходимите за обикновения потребител функции по лесен и достъпен начин, а други предоставят абсолютна манипулация на данните и с тях може да се прави абсолютно всичко. Повечето системи за управление включват публикуване, форматиране, преглед, индексиране, търсене и извличане на текстове. Системата може да се използва за централно хранилище, съдържащо документи, филми, снимки, телефонни номера, научни данни и др. Тя може да се използва за съхранение, контролиране, преразглеждане, семантично обогатяване и публикуване на документацията.

=== Уеб система за управление на съдържанието ===
Уеб системата за управление на съдържанията е пакет или самостоятелно приложение за създаване, управление, съхраняване и използване на съдържанията в [[уеб]] страниците. Уеб съдържанието включва текст и вградени графики, снимки, видео, аудио файлове, както и програмен код. Уеб системата може да събира и индексира съдържания, избира и сглобява съдържания по време на работа или да доставя съдържания за определени потребители по определен начин, като например друг език. Този вид системи обикновено позволяват на клиента да контролира [[HTML]]-базирани съдържания, файлове документи и [[уеб хостинг]] планове, въз основа на системата и дълбочината на нишата, която тя обслужва.

=== Компонентна система за управление на съдържанието ===
Компонентната система за управление на съдържанието е специализирана в създаването на документи от съставни части. Като например [[CCMS]], която използва [[DITA XML]] позволява на потребителите да сглобяват индивидуални теми в една карта (документ). Тези компоненти могат да се преизползват с друг документ или с друго множество такива. Това гарантира, че съдържанието е наблюдавано и в целия набор документация. Все пак този вид система не е подходяща за големи организации, защото те имат възможност да си поръчат система, отговаряща на техните изисквания.

=== Корпоративна система за управление на съдържанието ===
Корпоративната система за управление на съдържанието организира документи, контакти и записи, свързани с процесите на търговската организация. Тази система структурира корпоративната информация по начин, който е най-подходящ за организацията, като предоставя лесна достъпност до нея от служителите и клиентите и осигурява максимална сигурност на информацията.

== Вижте също ==
* [[WordPress]]
* [[Joomla!]]
* [[Drupal]]
* [[MediaWiki]]
* [[Списък на системи за управление на съдържанието]]

== Външни препратки ==
* {{cite book|title=Professional Content Management Systems: Handling Digital Media Assets|author=Dr. Andreas Mauthe|coauthors=Dr. Peter Thomas|url=http://books.google.com/books?id=9RgicHXGNcYC&printsec=frontcover&dq=content+management+system&hl=en&ei=9HfaTrPEHcObiAKT5bDYCQ&sa=X&oi=book_result&ct=result&resnum=4&ved=0CFkQ6AEwAw#v=onepage&q=content%20management%20system&f=false|isbn=978-0-470-85542-3|publisher=[[John Wiley & Sons]]|year=2004}}
* Managing Enterprise Content: A Unified Content Strategy. Ann Rockley, Pamela Kostur, Steve Manning. New Riders, 2003.
* The content management handbook. Martin White. Facet Publishing, 2005.
* Content Management Bible, Bob Boiko. John Wiley & Sons, 2005.
* Moving Media Storage Technologies: Applications & Workflows for Video and Media Server Platforms. Francis US, 2011. Page 381
* Web Content Management Systems (Wcms): High-Impact Strategies — What You Need to Know: Definitions, Adoptions, Impact, Benefits, Maturity, Vendors. Kevin Roebuck. Emereo Pty Limited, 2011.

{{Превод от|en|Content management system|571470966}}
[[Категория:Разработка на уеб приложения]]
